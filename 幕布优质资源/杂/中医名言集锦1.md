# 中医名言集锦1
- 一、天人合一
- 1．夫人禀五常，因风气而生长，风气虽能生万物，亦能害万物，如水能浮舟，亦能覆舟。（汉·张机《金匮要略·脏腑经络先后病脉证》）
- 2．春生夏长，秋收冬藏。（《灵枢·顺气一日分四时》）
- 3．夫百病者，多以旦慧、昼安、夕加、夜甚。（《灵枢·顺气一日分四时》）
- 4. 四时阴阳者，万物之根本也。（《素问·四气调神大论》）
- 5．人以天地之气生，四时之法成。（《素问·宝命全形论》）
- 二、养生保健
- 1．春夏养阳，秋冬养阴。（《素问·四气调神大论》）
- 2．法于阴阳，和于术数，食饮有节，起居有常。（《素问·上古天真论》）
- 3．志闲而少欲，心安而不惧，形劳而不倦。（《素问·上古天真论》）
- 4．夜卧早起，广步于庭，被发缓形，以使志生。（《素问·四气调神大论》）
- 5．精、气、神，养生家谓之三宝。（明·绮石《理虚元鉴·心肾论》）
- 6．善养性者，先饥而食，先渴而饮，食欲数而少，不欲顿而多。（唐·孙思邈《备急千金要方·道林养性》）
- 三、防病治未病
- 1．不治已病治未病，不治已乱治未乱。（《素问·四气调神大论》）
- 2．夫治未病者，见肝之病，知肝传脾，当先实脾。（汉·张机《金匮要略》）
- 3．上工治未病。（《难经·七十七难》）
- 4．虚邪贼风，避其有时，恬惔虚无，真气从之，精神内守，病安从来。（《素问·上古天真论》）
- 5．邪之所凑，其气必虚。（《素问·评热病论》）
- 6．正气存内，邪不可干。（《素问·刺法论》）
- 四、医德医风
- 1．人命至重，有贵千金，一方济之，德逾于此。（唐·孙思邈《备急千金要方·序》）
- 2．凡大医治病，必当安神定志，无欲无求。（唐·孙思邈《备急千金要方·大医精诚》）
- 3．大医精诚（唐·孙思邈《备急千金要方·大医精诚》）
- 4．业医者，活人之心不可无，而自私之心不可有。（宋·刘昉《幼幼新书·自序》）
- 5．未医彼病，先医我心。（宋·刘昉《幼幼新书·自序》）
- 6．古人医在心，心正药自真。（明·冯梦龙《警世通言》）
- 7．医，仁术也。仁人君子，必笃于情。（清·喻昌《医门法律·问病论》）
- 8. 凡医者之于病人，必事事体贴，如若身受之，而后用药无误。医之为道，全在身考。 （〔清〕徐灵胎《慎疾刍言.用药》）
- 五、医术学习
- 1. 勤求古训，博采众方。（汉·张机《伤寒杂病论序》）
- 2.夫肝之病，补用酸，助用焦苦，益用甘味之药调之。（汉·张机《金匮要略》）
- 3.工欲善其事，必先利其器，器利而后工乃精，医者舍方书何以为疗病之本。（元·危亦林《世医得效方·序》）
- 4.方不在多，心契则灵；症不在难，意会则明。（明·陈实功《外科正宗·痈疽治法论第二》）
- 5.至重惟人命，最难确是医。（明·龚信《古今医鉴·謦医箴》）
- 6.看方犹看律，用药如用兵，机无轻发，学贵专精。（清·刘一仁《医学传心录·病因赋》）
- 7.生民何辜，不死于病而死于医，是有医不若无医也，学医不精，不若不学医也。（清·吴塘《温病条辨·自序》）
- 8.医贵乎精，学贵乎博，识贵乎卓，心贵乎虚，业贵乎专，言贵乎显，法贵乎活，方贵乎纯，治贵乎巧，效贵乎捷，知乎此，则医之能事矣。（清·赵濂《医门补要·自序》）
- 9.医之良，在工巧神圣；医之功，在望闻问切；医之学，在脉药方症。（清·陈清淳《蜀中医纂·习医规格》）
- 10.《素问》，载道之书也，词简而义深。（元·朱震亨《格致余论》）
- 11.不通仲景之书，不足以言医。（舒诏《伤寒集注》自序）
- 12.医不三世，不服其药。（《礼记》）
- 13.脾胃为病，最详东垣（清·叶桂《临证指南医案》）
- 14.不为良相，必为良医。（邵登瀛《四时病机》绍諴序）
- 15.医之为书，非《素问》无以立论，非《本草》无以主方。（元·朱震亨《格至余论》自序）
- 16.外感法仲景，内伤法东垣；热病用河间，杂病用丹溪。 （〔明〕王纶《明医杂著.医论》）
- 17. 学医从《伤寒》入手，始则难，继而大易；从杂症入手，始则易，继而大难。瘀血化水，亦发水肿，是血病而兼水也。（〔清〕唐容川《血证论》）
- 18.仲景诸方，实万世医门之规矩准绳也，后之欲为方圆平直者，必于是取则焉。（〔元〕 朱震亨《局方发挥》）
- 19. 医不贵于能愈病，而贵于能愈难病；病不贵于能言医，而贵于能延真医。（〔明〕 张景岳《景岳全书》 ）
- 20.医之为道，非精不能明其理，非博不能致其得。 （〔清〕 刘仕廉《医学集成》）
- 21.医是讲学不是市道，故商贾贸迁之术无一书之传，而医家言则汗牛充栋。（〔清〕陆九芝《世补斋医书 》）
- 22.《内经》无论真不真，总是秦汉间书，得其词组，即是治法；《伤寒论》无问全不全，苟能用其法以治今人病，即此亦已足矣。后学能识病，全赖此数书。（〔清〕 陆九芝《世补斋医书》 ）
- 23.学医当学眼光，眼光到处，自有的对之方，此有说不尽之妙，倘拘拘于格理，便呆钝不灵。（〔清〕 曹仁伯《琉球百问》 ）
- 24.大约功夫到时，眼光中无相同之病。看一百人病，便有一百人方，不得苟同，始为有味。若功夫未到，便觉大略相同。（〔清〕 曹仁伯《琉球百问》 ）
- 25.凡看病须要格分寸。谅病之分寸，而定药之分寸，格成一方，看去增减一味不得。（〔清〕 曹仁伯《琉球百问》 ）
- 26.凡少年人看病，心中必谓天下无死症，如有死者，总由我功夫不到，一遇难处，遂打起精神，与他格算，必须***而后止。学医者，不可无此种兴会。 （〔清〕 曹仁伯《琉球百问》）
- 27.凡临证，须审病人情状，酌配方药。但记每方治某病便非。 （〔清〕曹仁伯《琉球百问》）
- 28.用古人之法，审其用法之时，得其立法之心。学无常师，择善而从。（〔明〕 孙一奎《赤水玄珠》）
- 29.临病人于饿顷便处汤剂何敏捷乃尔，要惟有定识于平时，乃克有定方于片刻。（〔清〕陆九芝《世补斋医书》）
- 30.学医一道，既不能离开书本，也不能专靠书本，既要凭些经验阅历，也要懂得经籍要义。（〔近代〕冉雪峰）
- 六、阴阳五行
- 1． 阴阳者，天地之道也，万物之纲纪，变化之父母，生杀之本始，神明之府也，治病必求于本。（《素问·阴阳应象大论》）
- 2．审其阴阳，以别柔刚，阳病治阴，阴病治阳，定其血气，各守其乡。（《素问·阴阳应象大论》）
- 3．故重阴必阳，重阳必阴。（《素问·阴阳应象大论》）
- 4．阴在内，阳之守也；阳在外，阴之使也。（《素问·阴阳应象大论》）
- 5．阴平阳秘，精神乃治；阴阳离决，精气乃绝。（《素问·生气通天论》）
- 6．气味，辛甘发散为阳，酸苦涌泄为阴。（《素问·阴阳应象大论》）
- 7．阴胜则阳病，阳胜则阴病。（《素问·阴阳应象大论》）
- 8．阳胜则热，阴胜则寒。（《素问·阴阳应象大论》）
- 9．孤阴不长，独阳不成。（金·刘完素《素问玄机原病式·火集》）
- 10．阳常有余，阴常不足。（元·朱震亨《局方发挥》）
- 11.阳生阴长，阳杀阴藏。阳化气，阴成形。（《素问·阴阳应象大论》）
- 12.阴中有阴，阳中有阴。（《素问·金匮真言论》）
- 13.人生有形，不离阴阳。（《素问·宝命全形论》）
- 14.阴虚之甚者，先回其阳，继而渐加补阴之药，是无阴则阳无以化也；阴虚之甚者，先补其阴，继而渐加补阳之药，是无阳则阴无以生也。（〔清〕王三尊《医权初编》）
- 七、藏象学说
- 1. 脾主升清，胃主降浊。（清·黄元御《素灵微蕴·原胃解》）
- 2.脾宜升则健，胃宜降则和。（清·叶桂《临证指南医案·脾胃》）
- 3.脾胃为水谷之海。（明·龚信《古今医鉴·泄泻》）。
- 4.肺为气之主，肾为气之根。（明·张介宾《景岳全书·喘促》）。
- 5.清阳出上窍，浊阴出下窍；清阳发腠理，浊阴走五藏；清阳实四支，浊阴归六府。（《素问·阴阳应象大论》）
- 6. 头者精明之府，背者胸中之府，腰者肾之府，膝者筋之府，骨者髓之府。（《素问·脉要精微论》）
- 7.心者，君主之官也，神明出焉。（《素问·灵兰秘典论》）
- 8.肺者，相傅之官，治节出焉。（《素问·灵兰秘典论》）
- 9.肝者，将军之官，谋虑出焉。（《素问·灵兰秘典论》）
- 10.胆者，中正之官，决断出焉。（《素问·灵兰秘典论》）
- 11.膻中者，臣使之官，喜乐出焉。（《素问·灵兰秘典论》）
- 12.脾胃者，仓廪之宫，五味出焉。（《素问·灵兰秘典论》）
- 13.大肠者，传道之官，变化出焉。（《素问·灵兰秘典论》）
- 14. 小肠者，受盛之官，化物出焉。（《素问·灵兰秘典论》）
- 15. 肾者，作强之官，伎巧出焉。（《素问·灵兰秘典论》）
- 16. 三焦者，决渎之官，水道出焉。（《素问·灵兰秘典论》）
- 17. 膀胱者，州都之官，津液藏焉，气化则能出矣。（《素问·灵兰秘典论》）
- 18. 肝受血而能视。（《素问·五藏生成篇》）
- 19. 肝体阴而用阳。（清·唐宗海《血证论·滑氏补肝散》
- 20. 胃者，五藏六府之海也。（《灵枢·五味第五十六》）
- 21. 脑髓骨脉胆女子胞，此六者地气之所生也，皆藏于阴而象于地，故藏而不泻，名曰奇恒之府。（《素问·五藏别论》）
- 22. 夫胃大肠小肠三焦膀胱，此五者，天气之所生也，其气象天，故泻而不藏，此受五藏浊气，名曰传化之府，此不能久留输泻者也。（《素问·五藏别论》）
- 23. 五藏者，藏精气而不泻也，故满而不能实。（《素问·五藏别论》）
- 24. 六府者，传化物而不藏，故实而不能满也。（《素问·五藏别论》）
- 25.胃者，水谷之海，六府之大源也。（《素问·五藏别论》）
- 26. 心为汗，肺为涕，肝为泪，脾为涎，肾为唾，是谓五液。（《素问·宜明五气篇》）
- 27. 心欲苦，肺欲辛，肝欲酸，脾欲甘，肾欲咸，此五味之所合也。（《素问·五脏生成篇》）
- 28. 心气通于舌，心和则舌能知五味矣。（《灵枢·脉度》）
- 29. 心者，生之本，神之变也，其华在面，其充在血脉。（《素问·六节脏象论》）
- 30. 心者，五脏六腑之主也。（《灵枢·口问》）
- 31. 肝气通于目，肝的则目能辨五色矣。（《灵枢·脉度》）
- 32. 肝者，罢极之本，魂之居也；其华在爪，其充在筋。（《素问·六节脏象论》）
- 33. 脾喜燥恶湿，喜温恶寒。（张山雷《脏腑药式补正·脾部》）
- 34.脾主为胃行其津液者也。（《素问·厥论》）
- 35. 肺为水之上源。（清·汪昂《医方集解·清暑之剂》）
- 36. 肺为脏腑之华盖。（清·陈念祖《医学三字经·咳嗽》）
- 37. 肺者，气之本，魄之处也，其华在毛，其充在皮。（《素问·六节脏象论》）
- 38. 肾开窍于二阴。（《素问·金匮真言论》）
- 39. 肾者，主蛰，封藏之本，精之处也。（《素问·六节脏象论》）
- 40. 腰者，肾之府，转摇不能，肾将惫矣。（《素问·脉要精微论》）
- 41.脑为髓之海。（《灵枢·海论》）
- 42.上焦如雾，中焦如沤，下焦如渎。（《灵枢·营卫生会》）
- 43.胃乃六腑之本。（宋·杨士瀛《仁斋直指方论·病机赋》）
- 44.五脏六腑之精气，皆上升于头，以成七窍之用，故头为精明之府。（明·张介宾《类经·疾病类》）
- 45.胃者，水谷之海，六腑之大源也。（《素问·五脏别论》）
- 46. 胃之为腑，体阳而用阴。（清·吴瑭《温病条辨·中焦篇》）
- 47. 齿为肾之余，龈为胃之络。（清·叶桂《外感温热篇》）
- 48. 肺为声音之门，肾为声音之根。（宋·杨士瀛《仁斋指方论·声音方论》）
- 49. 肺主出气，肾主纳气，阴阳相交，呼吸乃和。（清·石寿棠《医原·闻声须察阴阳·论》）
- 50. 饮入于胃，游溢精气，上输于脾，脾气散精，上归于肺，通调水道，下输膀胱。（《素问·太阴阳明论》）
- 八、精神气血
- 1. 精明五色者，气之华也。（《素问·脉要精微论》）
- 2. 得神者昌，失神者亡。（《素问·移精变气论》）
- 3. 两精相搏谓之神。（《灵枢·本神》）
- 4. 五脏六腑之精气，皆上注于目而为之精。（《灵枢·大惑论》）
- 5. 夺血者无汗，夺汗者无血。（《灵枢·营卫生会》）
- 6. 发为血之余，血虚则发落。（丁甘仁《丁甘仁医案·衄血》）
- 7. 气属阳而无形，血属阴而有形。（明·张介宾《类经·经络类》）
- 8. 气主煦之，血主濡之。（《难经·二十二难》）
- 9. 卫气者，所以温分肉，充皮肤，肥腠理，司开合者也。（《灵枢·本脏》）
- 10.血气者，喜温而恶寒，寒则泣不能流，温则消而去之。（《素问·调经论》）
- 11. 阳气者，精则养神，柔则养筋。（《素问·生气通天论》）
- 12. 阳随乎阴，血随乎气，故治血必先理气，血脱必先益气。（明·赵献可《医贯·血证论》）
- 九、病因学
- 1. 冬伤于寒，春必病温。（《素问·阴阳应象大论》）
- 2. 风者，百病之始也。（《素问·生气通天论》）
- 3. 风者善行而数变。（《素问·风论》）
- 4. 暑必挟湿，二者皆伤气分。（《清代名医医案精华·叶天士医案》）
- 5. 伤于风者，上先受之；伤于湿者，下先受之。（《素问·太阴阳明论》）
- 6. 因于湿，首如裹。湿热不攘，大筋软短，小筋弛长，软短为拘，弛长为痿。（《素问·生气通天论》）
- 7. 暴怒伤阴，暴喜伤阳。（《素问·阴阳应象大论》）
- 8. 悲则气消。（《素问·举痛论》）
- 9. 惊则气乱。（清·何梦瑶《医碥·气》）
- 10. 恐则气下。（《素问·举痛论》）
- 11. 怒则气上。（《素问·举痛论》）
- 12. 思则气结。（《素问·举痛论》）
- 13.喜怒伤气，寒暑伤形。（《素问·阴阳应象大论》）
- 14. 喜则气缓。（《素问·举痛论》）
- 15. 安谷则昌，绝谷则亡。（金·李杲《脾胃论·仲景引内经所说脾胃》）
- 16. 久视伤血，久卧伤气，久坐伤肉，久立伤骨，久行伤筋。（《素问·宣明五气篇》）
- 17. 百病多由痰作祟。（清·汪昂《汤头歌诀·除痰之剂》）
- 18. 肝风上升于巅顶，原属阴亏；痰浊弥漫于中宫，多因脾弱。 （〔清〕王旭高《王旭高医案》）
- 19.血不利则为水。 （〔东汉〕张仲景《金匮要略.水气病脉证并治》）
- 20.（痰）在肺则咳，在胃则呕吐，在心则悸，在头则眩，在背则冷，在胸则痞，在胁则胀，在肠则泻，在经络则肿，在四肢则痹。（〔清〕林佩琴《类证治裁.痰饮论治》 ）
- 21.肥人气虚多痰，瘦人血虚多火。 （〔清〕程芝田《医法心传.医宜通变论》 ）
- 22.痰为诸病之源，怪病皆由痰成。 （〔清〕沈金鳌《杂病源流犀烛.痰饮源流》）
- 23.湿邪为病，缓而难知。（〔清〕吴刊安《伤寒指掌.湿症合参》）
- 十、病机学
- 1. 人受天地之气生，天之阳气为气，地之阴气为血，故气常有余，血常不足。（元·朱震亨《格致余论》）
- 2. 阴阳自和者，必自愈。（汉·张机《伤寒论》）
- 3. 寒极生热，热极生寒。（《素问·阴阳应象大论》）
- 4. 重寒则热，重热则寒。（《素问·阴阳应象大论》）
- 5. 风胜则动，热胜则肿，燥胜则干，寒胜则浮，湿胜则濡泻。（《素问·阴阳应象大论》）
- 6.天有四时五行，以生长收藏，以生寒暑燥湿风。人有五藏，化五气，以生喜怒悲忧恐。（《素问·阴阳应象大论》）
- 7.喜怒伤气，寒暑伤形。（《素问·阴阳应象大论》）
- 8. 暴怒伤阴，暴喜伤阳。（《素问·阴阳应象大论》）
- 9. 喜怒不节，寒暑过度，生乃不固。（《素问·阴阳应象大论》）
- 10. 百病生于气也，怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结。（《素问·举痛论》）
- 11. 风寒湿三气杂至，合而为痹也。（《素问·痹论》）
- 12. 百病之生也，皆生于风寒暑湿燥火，以之化之变也。（《素问·至真要大论》）
- 13. 诸厥固泄，皆属于下。（《素问·至真要大论》）
- 14. 诸痿喘呕，皆属于上。（《素问·至真要大论》）
- 15. 诸禁鼓栗，如丧神守，皆属于火。（《素问·至真要大论》）
- 16. 诸痉项强，皆属于湿。（《素问·至真要大论》）
- 17. 诸逆冲上，皆属于火。（《素问·至真要大论》）
- 18. 诸胀腹大，皆属于热。（《素问·至真要大论》）
- 19. 诸躁狂越，皆属于火。（《素问·至真要大论》）
- 20. 诸暴强直，皆属于风。（《素问·至真要大论》）
- 21. 诸病有声，鼓之如鼓，皆属于热。（《素问·至真要大论》）
- 22. 诸病胕肿，疼酸惊骇，皆属于火。（《素问·至真要大论》）
- 23. 诸转反戾，水液浑浊，皆属于热。（《素问·至真要大论》）
- 24 诸病水液，澄彻清冷，皆属于寒。（《素问·至真要大论》）
- 25. 诸呕吐酸，暴注下迫，皆属于热。（《素问·至真要大论》）
- 26. 阳虚则外寒，阴虚则内热，阳盛则外热，阴盛则内寒。（《素问·调经论》）
- 27. 重阴必阳，重阳必阴。（《素问·阴阳应象大论》）
- 28. 气有余便是火。（元·朱震亨《丹溪心法·火》）
- 29. 寒极生热，热极生寒。（《素问·阴阳应象大论》）
- 30. 寒则气收。（《素问·举痛论》）
- 31. 热胜则肿。（《素问·阴阳应象大论》）
- 32. 土虚木必摇 （〔清〕尤在泾《静香楼医案》）
- 33. 无虚不能作眩。 （〔明〕张介宾《景岳全书》）
- 34.　无痰则不作眩。 （〔元〕朱丹溪《丹溪心法》）
- 35.汗也者，合阳气、阴精蒸化而出者也。汗之为物，以阳气为运用，以阴精为材料。 (〔清〕吴鞠通《温病条辨.;汗论》)
- 36. 谨守病机，各司其属。 （〔唐〕王冰《素问.至真要大论》）
- 十一、经络针灸
- 1.善用针者，从阴引阳，从阳引阴，以右治左，以左治右。（《素问·阴阳应象大论》）
- 2. 头者，诸阳之会。（宋·陈言《三因极－病证方论·头痛证论》）
- 3. 肚腹三里留，腰背委中求，头项寻列缺，面口合谷收。（明徐凤《针灸大全·四总穴歌》）
- 4. 治痿者，独取阳明。（《素问·痿论》）
- 十二、四诊方法
- 1. 善诊者,察色按脉,先别阴阳。（《素问·阴阳应象大论》）
- 2. 有诸内者，形诸外。（元·朱震亨《丹溪心法·能合色脉可以***》）
- 3. 持脉之要有三，曰举，曰按，曰寻。（元·滑寿《诊家枢要·诊脉之道》）
- 4. 春弦夏洪，秋毛冬石。四季和缓，是谓平脉。（宋·崔袁彦《脉诀》）
- 5. 凡阴病见阳脉者生，阳病见阴脉者死。（汉·张机《伤寒论·辨脉法》）
- 6. 脉贵有神。（清·顾松园《顾氏医镜·先哲格言》）
- 7.脉有要诀，胃、神、根，三字而已……此乃诊家***。（清·程国彭《医学心悟·脉法金针》）
- 8.真寒之脉，必迟弱无神；真热之脉，必滑实有力。（明·张介宾《景岳全书·寒热篇》）
- 9.舌以候元气之盛衰，苔以察病症之浅深。 (〔清〕俞根初《重订通俗伤寒论.伤寒脉舌》)
- 10.辨舌质，可诀五脏之虚实；视舌苔，可察六淫之浅深。 (〔近代〕曹炳章《辨舌指南.辨舌总论》)
- 11.观舌本，可验其阴阳虚实；审苔垢，即知其邪之寒热浅深也。(〔清〕章虚谷《医门棒喝》)
- 12.寸脉弱者，不可发汗，汗则亡阳；尺脉弱者，不可发汗，汗则亡阴。 (〔清〕程钟龄《医学心悟&.;医门八法.论汗法》)
- 十三、辨证要点
- 1. 善诊者，察色按脉，先别阴阳。（《素问·阴阳应象大论》）
- 2. 得神者昌，失神者亡。（《素问·移精变气论》）
- 3. 诸风掉眩，皆属于肝。（《素问·至真要大论》）
- 4. 诸寒收引，皆属于肾。（《素问·至真要大论》）
- 5. 诸气膹郁，皆属于肺。（《素问·至真要大论》）
- 6. 诸湿肿满，皆属于脾。（《素问·至真要大论》）
- 7. 诸热瞀瘛，皆属于火。（《素问·至真要大论》）
- 8. 诸痛痒疮，皆属于心。（《素问·至真要大论》）
- 9.邪气盛则实，精气夺则虚。（《素问·通评虚实论》）
- 10. 有一份恶寒，即有一份表证。（清·俞根初《重订通俗伤寒论·表里寒热》）
- 11. 少阳之为病，口苦咽干目眩也。（汉·张机《伤寒论·辨少阳病脉证并治》）
- 12.少阴之为病，脉微细，但欲寐也。（汉·张机《伤寒论·辨少阴病脉证并治》）
- 13.太阴之为病，腹满而呕，食不下，自利益甚，时腹自痛。（汉·张机《伤寒论·辨太阴病脉证并治》）
- 14. 太阳之为病，脉浮，头项强痛而恶寒。（汉·张机《伤寒论·辨太阳病脉证并治》）
- 15.阳明病，外证……身热，汗自出，不恶寒，反恶热也。（汉·张机《伤寒论·辨阳明病脉证并治》）
- 16. 阳明之为病，胃家实是也。（汉·张机《伤寒论·辨阳明病脉证并治》）
- 17. 脾病身痛体重。（《素问·标本病传论》）
- 18. 暴眩为风火与痰，渐眩为上虚气陷。 （〔清〕陈修园《医学实在易》）
- 19.有诸内必形诸外，观其外可知其内。 (〔清〕周杓元《温证指归.望色论》)
- 20.呕苦知邪在胆，吐酸识火入肝。 （〔清〕李用粹《证治汇补.胸膈门.呕吐》 ）
- 21.胆热移脑为鼻渊；肝热转肺为鼻痔。 （〔清〕王旭高《环溪草堂医案.;诸窍门》）
- 22. 凡血枯经闭者，当求生血之源，源在胃也；
- 而呕血吐血者，当求动血之源，源在脏也。（〔明〕张景岳《景岳全书.杂证谟.血证》）
- 23. 右脉不足，补气药多于补血药；左脉不足，补血药多于补气药。 (〔明〕汪石山《石山医案.营卫气血论》引朱丹溪语 )
- 24.诸见血，身热脉大者难治，是火邪盛也；身凉脉静者易治，是正气复也。(〔元〕朱丹溪《丹溪心法.吐血》 )
- 25.凡治血证，须知其要；　而血动不由，惟火惟气耳。(〔明〕张景岳《景岳全书.杂证谟.血证》　)
- 26.一切不治之证，总由不善祛瘀之故。(〔清〕唐容川《知证论.吐血》)
- 27.气实者气必喘粗，声音壮厉；血实者血必凝聚，多痛且坚。(〔清〕徐灵胎《杂病源.虚实》)
- 28.凡水肿等证，乃肺脾肾三脏相干之病。盖水为至阴，故其本在肾；水化于气，故其标在肺；水唯畏土，故其制在脾。(〔明〕张景岳《景岳全书.杂证谟.肿胀》)
- 29.别阴阳于疑似之间，辨标本于隐微之际；有无之殊者，求其有无之所以殊；虚实之异者，责其虚实之所以异。(〔元〕朱丹溪《丹溪心法.审查病机无失气宜论》)
- 30. 辨舌质可验五脏之虚实，视舌苔可察六淫之深浅。 (〔近代〕曹炳章《辨舌指南》 )
- 31.病不应脉，当思其病；脉不应病，当思其脉；药不应病，当思其药。 (〔明〕杭世骏 )
- 32.证虽重而门类明白者，不须诊脉亦可议方，证虽轻而题目未定者，必须仔细察脉。（〔明〕李榳《医学入门》）
- 33.湿病在表，一身尽痛；湿病在里，一身不痛。 （〔明〕汪昂《医方集解》）
- 34.热在上焦，咽乾口糜；热在中焦，心烦口渴；热在下焦，便秘溺赤。（〔明〕李榳《医学入门》）
- 35.凡病气重，则小便必涩；病气苏，则便溺渐通。 （〔清〕程杏轩《医述》）
- 36. 治病必先辨症，辨症须辨兼症，徐洄溪谓有一症不具，即需审慎者，固难为见病治病、知常不知变者道也。（〔清〕费绳甫《孟河费氏医案》）
- 37. 卫虚则外寒而栗，营虚则内热而咳；营虚则咳伤肺而唾腥；卫虚则寒入脾而吐涎沫。（〔清〕程杏轩《医述》）
- 38.逢节发病，必非议补之时。 （〔清〕陆九芝《世补斋医书》 ）
- 39.脉病人不病则病重，人病脉不病则病轻。 （〔清〕王孟英《王氏医案译注》）